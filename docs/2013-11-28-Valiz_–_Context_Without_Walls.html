<article id="post-997" class="post-997 post type-post status-publish format-standard hentry category-events category-publishing_platforms category-tools category-valiz tag-context-without-walls tag-ebook tag-epub3 tag-meeus-ontwerpt tag-puntpixel tag-valiz clearfix" role="article" itemscope itemtype="http://schema.org/BlogPosting">
								<header class="article-header">
									<h1 class="entry-title single-title" itemprop="headline">Valiz – Context Without Walls</h1>
									<p class="byline vcard">By <span class="author"><a href="http://networkcultures.org/digitalpublishing/author/katiatruijen/" title="Posts by Katía Truijen" rel="author">Katía Truijen</a></span>, <time class="updated" datetime="2013-11-28" pubdate>November 28, 2013 at 1:59 pm</time>.</p>
								</header>
								<section class="entry-content clearfix" itemprop="articleBody">
									<p><a href="http://www.valiz.nl/">Valiz</a>, <a href="http://www.meeusontwerpt.nl/">Meeus Ontwerpt</a> en <a href="http://www.puntpixel.nl/">PUNTPIXEL</a> richten zich op het creëren van een digitale versie van twee edities van de nieuwe serie van Valiz <a href="http://www.valiz.nl/nl/Plannen"><em>Context Without Walls.</em></a> De serie bestaat uit acht meertalige boeken over hedendaagse internationaal opererende kunstenaars. Elk boek is een drieluik: een inzichtelijk essay, een case study en een beeldessay.</p>
<p>De printversies van <em>Context Without Walls</em> zijn gemaakt door Meeus Ontwerpt en bevatten veel design- en conversie uitdagingen. Moeilijkheden zijn onder andere het werken met visuele essays, referenties in de marges van de pagina en (voet)noten. Deze uitdagingen hebben geleid tot het maken van zowel een eenvoudige als een meer ingewikkelde digitale versie van het e-book. Op deze manier wordt aan de wensen van de uitgever voldaan en wordt het originele grafische ontwerp van de serie behouden.</p>
<div id="attachment_1009" style="width: 810px" class="wp-caption alignnone">
<img src="http://networkcultures.org/digitalpublishing/wp-content/uploads/sites/26/2013/11/valiz3.jpg" alt="Pia Pol, Photo: Martin Risseeuw" width="800" height="530" class="size-full wp-image-1009"><p class="wp-caption-text">Pia Pol, Photo: Martin Risseeuw</p>
</div>
<p><span id="more-997"></span></p>
<p>Daarnaast wordt er door het team een template ontwikkeld voor het uitbreiden van de digitale serie. Hierbij wordt geëxperimenteerd met hyperlinks die verwijzen naar alinea’s binnen het boek én een overkoepelend verwijssysteem, dat wellicht naar fragmenten uit alle acht boeken uit de serie kan verwijzen. Voor de meer ingewikkelde versie wordt uitgezocht of de tekst kan worden uitgebreid met extra beeld, geluid en videomateriaal. Beide versies zullen worden uitgegeven in verschillende talen om een zo groot mogelijk publiek aan te kunnen spreken.</p>
<div id="attachment_1008" style="width: 810px" class="wp-caption alignnone">
<img src="http://networkcultures.org/digitalpublishing/wp-content/uploads/sites/26/2013/11/valiz2.jpg" alt="Pia Pol, Photo: Martin Risseeuw" width="800" height="530" class="size-full wp-image-1008"><p class="wp-caption-text">Pia Pol, Photo: Martin Risseeuw</p>
</div>
<p>Er zal dus eerst een versie worden uitgebracht die tegemoet komt aan een deel van de wensen, zodat er daarna kan worden geëxperimenteerd met een droom versie van de serie. Voor de eerste versie is gekozen voor het Epub3 formaat, omdat het compatibel is met meerdere platforms en veel vrijheid biedt voor het ontwerp.</p>
<p>Valiz is er nooit van uit gegaan dat de serie één op één vertaald zou worden van analoog naar digitaal, maar het oorspronkelijke ontwerp wilden ze wel in ere houden. Sommige dingen moesten worden aangepast om het als e-book goed te laten werken. Zo werden de letters van de inhoudsopgave groter zodat deze goed aan te raken zijn.</p>
<p>PUNTPIXEL werkte ondertussen aan een Epub generator, de ‘Epubster’. Dit is software met een webapplicatie waarmee Valiz straks zelf aan de slag kan met de webpublicaties. De software is speciaal ontwikkeld voor mensen zonder technische kennis. Op deze manier kan Valiz zelf alle edities binnen de serie opmaken. De Epub wordt gegenereerd op basis van vooraf bepaalde stijlregels (CSS) die aansluiten op de werkwijze van de uitgever (docx/RTF doc workflow). Tekst en beeld kunnen online worden ingevoegd in het opmaakproces (Markdown). Door de <em>live preview</em> mogelijkheid kan Valiz steeds terugkoppelen hoe het uiteindelijke ontwerp eruit zal zien. Wanneer er bij nieuwe versies tóch wordt gekozen voor veranderingen in het ontwerp, dan kan dit in het content management systeem worden aangepast.</p>
<p>The original presentation file (PDF) can be found <a href="http://networkcultures.org/digitalpublishing/wp-content/uploads/sites/26/2013/11/05_VALIZ_28112013.pdf">here</a></p>
<p><a href="http://vimeo.com/80883774"><img class="video" src="../../imgs/458628196_640.jpg"></a></p>
<p><a href="http://vimeo.com/80883774">Showcase Valiz – Context Without Walls – genereren van een serie ontworpen ePubs</a> from <a href="http://vimeo.com/networkcultures">network cultures</a> on <a href="https://vimeo.com">Vimeo</a>.</p>
								</section>
								</article>
