<article id="post-1023" class="post-1023 post type-post status-publish format-standard hentry category-bispublishers category-events clearfix" role="article" itemscope itemtype="http://schema.org/BlogPosting">
								<header class="article-header">
									<h1 class="entry-title single-title" itemprop="headline">BISPublishers: Over lettertype gebruik, spread layout, beeldgebruik en interactie</h1>
									<p class="byline vcard">By <span class="author"><a href="http://networkcultures.org/digitalpublishing/author/marcstumpel/" title="Posts by marcstumpel" rel="author">marcstumpel</a></span>, <time class="updated" datetime="2013-11-28" pubdate>November 28, 2013 at 4:29 pm</time>.</p>
								</header>
								<section class="entry-content clearfix" itemprop="articleBody">
									<figure><img src="imgs/digitalpublishing.jpg"></figure><p>De uitgeverij <a href="http://www.bispublishers.nl/">BIS</a> vormt samen met het webdesignbureau <a href="http://restruct.nl/">Restruct</a>, service designbureau <a href="http://essense.eu/">Essense</a> en webdeveloper <a href="http://mrsauli.nl/">Mr Sauli</a> de project subgroep BISpublishers.</p>
<p>Uitgeverij BIS is typisch een visuele uitgever, met een specialisatie in het uitgeven van vakboeken voor creatieve professionals, academische boeken, business boeken en boeken voor het algemeen publiek ( zoals ‘gift’ boeken). Engelstalige boeken in Amerika is voor hen de grootste markt. Uitgeverij BIS is de E-book markt aan het verkennen, die zich razendsnel ontwikkelt.</p>
<div id="attachment_1098" style="width: 650px" class="wp-caption alignnone">
<img src="http://networkcultures.org/digitalpublishing/wp-content/uploads/sites/26/2013/11/11098483866_c6afec5f60_z.jpg" alt="BISpublishers subgroup, Photo: Martin Risseeuw" width="640" height="424" class="size-full wp-image-1098"><p class="wp-caption-text">BISpublishers subgroup, Photo: Martin Risseeuw</p>
</div>
<p>BISPublishers is begonnen met een kort onderzoek naar de wereld van ‘digital publishing’. Uit dit onderzoek zijn inzichten gewonnen die de basis vormden voor de ideale formaat keuze, platform en device(s) met betrekking tot twee digitale publicaties, waar zij momenteel aan werken. De belangrijkste vragen ten grondslag van dit onderzoek: Hoe kunnen we de e-reading experience verbeteren? Hoe we kunnen we ‘rich media’ content het beste verwerken? Hoe kunnen we interactieve publicaties beschikbaar maken op verschillende devices tegen redelijke kosten? Welke ontwerp tools gaan wij hiervoor inzetten? Welke devices willen wij ons op richten?</p>
<p><span id="more-1023"></span></p>
<p>De subgroep het heeft het digitale traject van auteur/publisher tot de uiteindelijke lezer gevisualiseerd. Dit verloop is complex gebleken, aangezien er veel trajecten mogelijk zijn en er constant nieuwe bij komen. Door het in kaart brengen van verschillende eindgebruikers en segmenten kwamen zij bij specifieke formaten terecht, zoals <a href="http://en.wikipedia.org/wiki/EPUB">Epub</a> en standalone apps.</p>
<p>De eerste case study, de publicatie -<a href="http://thinklikealawyer.info/">Think Like a Lawyer, Don’t Act Like One</a>- zit tussen een ‘business’ en een’ gift’ boek in en behandelt 75 onderhandelingskwesties. Bij het digitaal publiceren van dit boek was het uitgangspunt om een vormgevingsgetrouwe e-book conversie te realiseren, waarbij het lettertype gebruik, de spread-layout en het beeldgebruik zoveel zou worden behouden. Developer Sauli Warmerhoven (<a href="http://mrsauli.nl/">Mr. Sauli</a>) bouwde een <a href="https://github.com/DigitalPublishingToolkit/epub_generator">EPUB3 generator</a> om de pagina opmaak voor dit boek te automatiseren.</p>
<p>Bij -Think Like a Lawyer, Don’t Act Like One- heeft de projectgroep gekozen voor een eenduidige structuur, waardoor het een template-matig boekje werd. Het kleine formaat (b5) was uitermate geschikt voor conversie. Daarom is er gekozen voor het Epub formaat. Hoewel de Epub generator nog verder kan worden ontwikkeld (<a href="https://github.com/DigitalPublishingToolkit/epub_generator">met de broncode beschikbaar op Github</a>) en de resultaten work-in-progress zijn, heeft de projectgroep aan de hand van deze case al wel conclusies getrokken:</p>
<p><strong>1.</strong> Als je een Epub ontwikkelt moet je onthouden dat hij zal worden bekeken op e-readers. Je zal daarom rekening moeten houden met de navigatie. Voor de ontwerper/publisher is het verstandig om de aanwezige navigatie functionaliteit te gebruiken, in plaats van nieuwe navigatiefuncties toe te voegen die mogelijk kan conflicteren met de aanwezig functionaliteit.</p>
<p><strong>2.</strong> <a href="http://en.wikipedia.org/wiki/EPUB#Version_3.0_.28current_version.29">Epub3</a> en standaard formaten maken het mogelijk om meer controle uit te oefenen op het ontwerp, maar het is niet geschikt voor grotere boeken.</p>
<p><strong>3.</strong> De huidige Epub reader applicaties ondersteunen momenteel geen interactieve elementen die zouden kunnen worden toegevoegd aan pagina’s (zoals video’s of afbeeldingen-carrousels).</p>
<p>De tweede publicatie -<a href="http://www.sketching.nl/bookDrawing.html">Sketching</a>- is een tekenleerboek voor (industrieel) ontwerpers, van de auteurs Koos Eissen and Roselien Steur (TU Delft). Het boek, waarmee (industrieel) ontwerpen kunnen leren schetsen, is in geprinte vorm 100.000 keer verkocht en in 7 talen vertaald. Dit boek heeft BISpublishers omgezet naar interactieve ervaring. Hierbij was de opdracht om een zeer visueel e-learning boek te ontwikkelen waarbij verschillende tekentechnieken in beeld worden gebracht. Daarnaast werden onder andere de interactie mogelijkheden onderzocht zoals een sociale elementen, layered pagina opmaak, navigatie en video.</p>
<p>Het doel was om deze productie non-lineair aan te pakken met een focus op tablets en navigatie. Het boek werd opgedeeld in schets ‘exercises’ en ‘skills’. Door deze zijn verwerkt in het interactieontwerp kan je als lezer verschillende stappen nemen, zoals makkelijk terugnavigeren naar bepaalde oefeningen, of inspringen op basis van je eigen skills(et). Het idee is dan ook om rekening te houden met verschillende typen lezers en ontwerpers met verschillende of specifieke skills.</p>
<p>BISpublishers heeft voor deze publicatie in applicatie vorm niet gekozen voor het Epub formaat, maar voor een gratis open source web framework: <a href="http://phonegap.com/">Phonegap</a>. Hiermee konden zij het boek in website vorm omzetten, ofwel verpakken, in applicatie formaat. Dit werd mede mogelijk gemaakt door <a href="https://build.phonegap.com/">Adobe PhoneGapp Build</a>.</p>
<p>De resultaten van de eerste experimenten met Phonegap voor Sketching zijn veelbelovend. Er kwam een goedwerkende applicatie uitgerold, die op diverse manieren te presenteren is, in verschillende segmenten. De app werd daarnaast automatisch gekoppeld aan de iOS store. BISPublisher liep bij het testen nog wel tegen wat ‘performance issues’ aan, zoals de reactietijd van de app bij ingewikkelde interacties, maar bij de Sketching publicatie zijn zij nog niet tegen limieten van PhoneGap aangelopen. Zij hoefden relatief weinig aan te passen, om een native app te ontwikkelen voor meerdere platformen. Hoewel je als uitgever zodanig bent aangewezen op Adobe, is het een voordeel met HTML en CSS heel veel kan doen. Dit zijn bekende programmeertalen, dus ontwikkelaars kunnen daar snel mee aan de haal. Native code schrijven zou veel meer tijd in beslag nemen. Bovendien kan je als uitgever op deze wijze makkelijk en met minder kosten een boek distribueren, mocht dit wenselijk zijn. Naast HTML en CSS blijft de koppeling met andere formaten (zoals XML of <a href="http://fletcherpenney.net/multimarkdown/">MultiMarkDown</a>) heel goed mogelijk.</p>
<p>BISPublishers is van plan om PhoneGap verder testen en uit te zoeken of zij -Sketching- volledig met PhoneGap gaan publiceren. Deze aanpak zorgt er in ieder geval voor dat zij zich iets minder hoeven te focussen op de technische ontwikkeling en de conversie tussen verschillende formaten, waardoor er meer tijd en aandacht kan worden besteed aan de content.</p>
<p>The original presentation file (PDF) can be found <a href="http://networkcultures.org/digitalpublishing/wp-content/uploads/sites/26/2013/11/04_BIS-Publisherssmallpdf.com_.pdf">here</a><strong>Watch the full presentation below</strong></p>
<p><a href="http://vimeo.com/80883773"><img class="video" src="../../imgs/456897264_640.jpg"></a></p>
<p><a href="http://vimeo.com/80883773">Showcase BISPublishers – Over lettertype gebruik, spread layout, beeldgebruik en interactie</a> from <a href="http://vimeo.com/networkcultures">network cultures</a> on <a href="https://vimeo.com">Vimeo</a>.</p>
								</section>
								</article>
