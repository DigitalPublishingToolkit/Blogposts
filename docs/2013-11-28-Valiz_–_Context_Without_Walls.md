---
title: Valiz – Context Without Walls
author: Katía Truijen
date: 2013-11-28
...

# Valiz – Context Without Walls {.entry-title .single-title itemprop="headline"}

By [Katía
Truijen](http://networkcultures.org/digitalpublishing/author/katiatruijen/ "Posts by Katía Truijen"),
November 28, 2013 at 1:59 pm.

[Valiz](http://www.valiz.nl/), [Meeus
Ontwerpt](http://www.meeusontwerpt.nl/) en
[PUNTPIXEL](http://www.puntpixel.nl/) richten zich op het creëren van
een digitale versie van twee edities van de nieuwe serie van Valiz
[*Context Without Walls.*](http://www.valiz.nl/nl/Plannen) De serie
bestaat uit acht meertalige boeken over hedendaagse internationaal
opererende kunstenaars. Elk boek is een drieluik: een inzichtelijk
essay, een case study en een beeldessay.

De printversies van *Context Without Walls* zijn gemaakt door Meeus
Ontwerpt en bevatten veel design- en conversie uitdagingen.
Moeilijkheden zijn onder andere het werken met visuele essays,
referenties in de marges van de pagina en (voet)noten. Deze uitdagingen
hebben geleid tot het maken van zowel een eenvoudige als een meer
ingewikkelde digitale versie van het e-book. Op deze manier wordt aan de
wensen van de uitgever voldaan en wordt het originele grafische ontwerp
van de serie behouden.



![Pia Pol, Photo: Martin Risseeuw](imgs/valiz3.jpg)
Pia Pol, Photo: Martin Risseeuw





Daarnaast wordt er door het team een template ontwikkeld voor het
uitbreiden van de digitale serie. Hierbij wordt geëxperimenteerd met
hyperlinks die verwijzen naar alinea’s binnen het boek én een
overkoepelend verwijssysteem, dat wellicht naar fragmenten uit alle acht
boeken uit de serie kan verwijzen. Voor de meer ingewikkelde versie
wordt uitgezocht of de tekst kan worden uitgebreid met extra beeld,
geluid en videomateriaal. Beide versies zullen worden uitgegeven in
verschillende talen om een zo groot mogelijk publiek aan te kunnen
spreken.



![Pia Pol, Photo: Martin Risseeuw](imgs/valiz2.jpg)
Pia Pol, Photo: Martin Risseeuw



Er zal dus eerst een versie worden uitgebracht die tegemoet komt aan een
deel van de wensen, zodat er daarna kan worden geëxperimenteerd met een
droom versie van de serie. Voor de eerste versie is gekozen voor het
Epub3 formaat, omdat het compatibel is met meerdere platforms en veel
vrijheid biedt voor het ontwerp.

Valiz is er nooit van uit gegaan dat de serie één op één vertaald zou
worden van analoog naar digitaal, maar het oorspronkelijke ontwerp
wilden ze wel in ere houden. Sommige dingen moesten worden aangepast om
het als e-book goed te laten werken. Zo werden de letters van de
inhoudsopgave groter zodat deze goed aan te raken zijn.

PUNTPIXEL werkte ondertussen aan een Epub generator, de ‘Epubster’. Dit
is software met een webapplicatie waarmee Valiz straks zelf aan de slag
kan met de webpublicaties. De software is speciaal ontwikkeld voor
mensen zonder technische kennis. Op deze manier kan Valiz zelf alle
edities binnen de serie opmaken. De Epub wordt gegenereerd op basis van
vooraf bepaalde stijlregels (CSS) die aansluiten op de werkwijze van de
uitgever (docx/RTF doc workflow). Tekst en beeld kunnen online worden
ingevoegd in het opmaakproces (Markdown). Door de *live preview*
mogelijkheid kan Valiz steeds terugkoppelen hoe het uiteindelijke
ontwerp eruit zal zien. Wanneer er bij nieuwe versies tóch wordt gekozen
voor veranderingen in het ontwerp, dan kan dit in het content management
systeem worden aangepast.

The original presentation file (PDF) can be found
[here](http://networkcultures.org/digitalpublishing/wp-content/uploads/sites/26/2013/11/05_VALIZ_28112013.pdf)

[![](imgs/458628196_640.jpg)](http://vimeo.com/80883774)

[Showcase Valiz – Context Without Walls – genereren van een serie
ontworpen ePubs](http://vimeo.com/80883774) from [network
cultures](http://vimeo.com/networkcultures) on
[Vimeo](https://vimeo.com).
